<!DOCTYPE html>
<html lang="hu">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>La Caffettiera Stioppéta</title>
    <link rel="stylesheet" href="./css/main-min.css" />
    <link rel="icon" href="./pictures/eszt.jpg" type="image/x-icon" />
  </head>
  <body>
    <!-- Header, Nav -->
    <header class="header">
      <img
        src="./pictures/stiopp_logo....png"
        alt="Header Image"
        id="header-image"
        class="header-img"
      />
      <nav>
        <ul>
          <li class="gallery-menu">
            <a href="#">Rólunk <span>&#9837;&#9837;</span></a>
            <ul class="submenu">
              <li>
                <a href="#section2">Történetünk <span> &#9838;</span></a>
              </li>
            </ul>
          </li>
        </ul>
      </nav>
    </header>
    <main>
      <section id="section2">
        <h2>Történetünk</h2>
        <div class="division">
          <figure>
            <img
              src="./pictures/generated_image(5).png"
              alt="Történet szakasz fotója"
            />
          </figure>

          <p>
            A kórus életének alapritmusát, időkereteit a téli és nyári évadok
            záró koncertjei adják, nyáron egy világi, télen egy adventi koncert
            zárja le az átélt idő szakaszait. Lehetnek bár a többi fellépések
            fontosak, kiemelkedők, elsősorban ezeket érezzük önmagunkénak, e
            koncertek műsorát karnagyunk úgy tervezi meg, hogy egy szimbolikus
            témát járjunk körül a darabokkal: természet, zene és költészet,
            udvarlás, zenei érzések, videntes stellam / látták a csillagot. A
            nyári évadzáró hangversenyek az ELTE és a Fővárosi Szabó Ervin
            könyvtár dísztermeiben, a téliek a Belvárosi Szent Mihály
            templomban, az Angolkisasszonyok templomában, a Budai Kapucinus
            Templomban voltak; az utóbbi években pedig a Budavári Evangélikus
            Templomban vagyunk hálás vendégei a gyülekezetnek.
          </p>
          <p>
            E nagy koncertekre készülve gyakran előkoncerteket is tartunk,
            amikor felkérést kapunk, kiállítás megnyitókon, a Corvinus egyetemen
            német nyelvű konferenciákon, nagy múltú intézmények adventi
            rendezvényein lépünk fel. Lélekszámra és helyszínre nézve is a
            legdobogósabb ezek közül a zsúfolt Szent István Bazilikában volt
            Alessandro Brustenghivel, az ő vendégeiként 2014 februárjában az
            általa választott művekben kísértük, és hozzá tettünk a saját
            műsorunkból is egyházi darabokat. Aztán az alapító tagnak kijáró
            szeretettel vendégeltük őt meg.
          </p>
          <p>
            Aki valaha is foglalkozott kórusok életével, belekóstolt valahol
            iskolában, gyülekezetben, véndiák társaságban, vagy hallott a
            legendás skandináv kóruséletről, Kodály pedagógiai elveiről, a német
            bányászok dalárdáiról, az amerikai gospel, vagy a dél-afrikai
            spirituálé kultúrájáról, nem fog meglepődni, hogy mi is tele vagyunk
            szakmai ismeretségekkel, barátokkal, mivel a kóruskultúra
            köztudomásúan elképzelhetetlen e találkozások nélkül. A páros
            fellépéseknek általános rituáléja, hogy két félműsort ad a két
            társaság, és az esemény végén összeállnak egy együttessé, jól
            megmutatva saját karakterüket, és azt a képességüket is, hogy
            közösen lépjenek egyet egy általánosabb zenei megfogalmazás felé.
            Vagy, ha nagyon különböző műfajban otthonosak, diszjunkt a
            repertoárjuk, akkor pedig ebből képesek tanulni, vagy pihenésképpen
            valami mást csinálni egyszer élvezetből. Számunkra a Budavári Gospel
            Kórussal és a Coro Musirével való fellépés 2017-ben pont ilyen,
            szokásosból kilépő örömkoncert volt. Ausztrál, olasz, amerikai,
            francia, német, norvég és sok-sok magyar kórussal kerültünk
            kapcsolatba az évek során. Volt közöttük középiskolai együttes
            Sydneyből; a Firenzei Egyetem kórusával az ő városukban találkoztunk
            2010-ben, a Jubilate Deo Énekegyüttes meghívására jutott el
            együttesünk Párizsba 2011-ben. Budapesten volt közös fellépésünk a
            New York-i Rutgers egyetem kórusával és a norvég A Cantus kórussal.
            Legutóbb a Gizella Nőikarral és a Vox Musica Kamarakórussal
            énekeltünk az ELTE Jogi Karának patinás Aula Magnájában a mi 20.
            születésnapunkat ünnepelve. Más kórusoknak is van szülinapja, mi a
            Szilágyi Erzsébet Nőikar és a Gizella Nőikar évfordulóin énekeltünk.
          </p>
          <p>
            Az északnémet Hittfeldben többször is járt a Stioppéta az ottani
            vegyeskar meghívására. Azért érdemes erről külön bekezdésben
            beszámolni, mivel ezen utazások fő célja az erők egyesítése volt
            nagyobb lélegzetű oratóriumok előadására. Komoly szellemi utazások
            is voltak ezek, olyan művekkel, amelyek erősen átalakítják az
            előadók lelki struktúráját, és kapcsolataikat sem hagyják
            érintetlenül. Máté-passió (2012), Carmira Burana (2014). John
            Rutter: Magnificat (2010). A kamara hangzástól és a kisegyüttesekre
            jellemző bensőséges felkészüléstől eltér, amit az oratorikus
            együttműködés, a zenekarral, idegen karmesterrel való próbák
            magukkal hoznak, de az összetalálkozások után a társaságok korai
            elkülönülése és finom rivalizálása lassan összeolvadásba megy át, a
            közös cél érdekében általában "Alle Menschen werden Brüder", és a
            vége katartikus.
          </p>
          <p>
            A La Caffettiera Stioppéta 2008-ban és 2015-ben is bekerült a Guido
            d’Arezzo Nemzetközi Kórusverseny résztvevői közé. Az utóbbi
            eseményen kiemelt szerepet kapott a két kötelező Cipriano de Rore
            darab, amelyből az egyiket hosszú várakozás után végre ismét
            előadjuk a 20. éves jubileumi hangversenyen. A Szinkópa
            kórustalálkozókat az Erkel Ferenc Vegyeskar szervezi, minket
            2015-ben hívtak résztvevőnek a BMC-be. Az egész napos programot, a
            gyakorlatokat és koncertet azóta sem felejtettük el. Egy nagy
            mester, Párkai István maga ült a zongorához, hogy az együtteseket
            kísérje az esti összefoglaló koncerten. Több kórusra épített feladat
            volt Rick Róbert zeneszerző Nyugat versekből álló dalciklusának
            ősbemutató előadása 2019 nyarán. Zeneszerzővel együtt dolgozni műve
            csiszolgatásán ritka lehetőség. Különösen akkor, ha közben
            hangfelvétel is készül, amelynek hangmérnöke maga a szerző, így
            egész apró részletekbe menően lehet a darabok fordulatait,
            hangsúlyait megérteni, átérezni, és a versek akár horrorisztikus
            mondatait zeneileg átadni.
          </p>
          <p>
            A műhelymunka egészen szélsőséges mélységeit mutatta meg nekünk a CD
            felvétel, mindjárt kettő is, amelyeken Alpár Tibor zenei rendezővel
            és Horváth Tamás hangmérnökkel dolgozhattunk. Az első, 2009-es
            lemezen Orlando di Lasso, Tomas Luis Victoria és reneszánsz
            kortársaik darabjait vettük fel, de már itt szerepeltek közel
            kortárs művek Orbán Györgytől. A második lemez 2014-es, ezen az
            ismert reneszánsz szerzők mellett két olyan darabot is felvettünk,
            amelyek a Stioppétáról és karnagyunkról elmondanak valami
            személyeset. Az egyik Huzella Elek Virgo prudentissima című darabja.
            Más ezt nem énekli, a háború utáni átmeneti időszak kifejezője,
            távol ugyan az avantgarde-tól, mégis különös harmóniákkal operál, ez
            a mű a Stioppéta saját hangzásának szinte egy az egyben megfelel. A
            másik pedig az e darabjától népszerűvé váló Bepi de Marzi Signore
            delle ciméje, amelynek egy előadását hallva ő maga jelentette ki,
            hogy a Stioppéta és Eszter interpretációja nyűgözte le a
            legeslegjobban.
          </p>
          <p>
            2017 májusában Milánóban a közös fellépés után nem mindennapi
            ajándékot kaptunk a Coro Musirétől. A híres katedrális tetején álló
            Szent Cecília szobor javára szóló adománnyal szimbolikusan a
            városhoz kapcsolódik a La Caffettiera Stioppéta, a kórus nevét
            bevésették az adományozók nevei közé, hogy fennmaradjon az
            utókornak.
          </p>
          <a href="http://127.0.0.1:5501/index.html"
            ><p>Visszatérek a főoldalra >></p></a
          >
        </div>
      </section>
    </main>
    <footer>
      <p>&copy; La Caffetteria Stioppéta</p>

      <img src="./pictures/header_logo2.png" alt="" />
    </footer>
    <script src="./js/script-min.js" defer></script>
  </body>
</html>
